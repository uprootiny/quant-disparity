


	
	הקטלב והאלה
	




בשעה שנחתם גזר־דינו של אבשלום בן דוד להתלות על עץ, זקפו
עצי היער את ענפיהם וסרבו להיות שליחי־מות לבן־המלך. אחת היתה האלה שנשארה
מטה ונכונה למלא את צו ה'.

ויהי כשתקע יואב את שלשת השבטים בלב אבשלום עודנו חי, נזל
דמו של אבשלום והצטבר בשלולית ליד האלה מלמטה – ובמקום ההוא עלה וגדל עץ
משנה שכלו, משרש גזעו ועד אשכלות ענבותיו, אדם כדם.

מאז יראה הצמח האדם תמיד בקרבת האלה, כמזכרת לסופו של בן המורד באביו, ושמו קטלב עד היום, לאמר הקוטל את אביו.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/59806